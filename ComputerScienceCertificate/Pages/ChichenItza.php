<!DOCTYPE html>
<html>
	
<head>
	<meta charset="utf-8">
	<title>Chichén Itza - Yucatán-félsziget, Mérida, Mexicó</title>
	<link rel="stylesheet" type="text/css" href="../css/default.css">
	<link rel="icon" href="..\Images\colosseum.ico">
</head>

<body>
	
	<?php include("../menu.php");?>
		
	
	<h1>Chichén Itza - Yucatán-félsziget, Mérida, Mexicó</h1>
	<img src="..\Images\terkep.jpg" height="500" class="displayed">
	
	<p>
		Chichén Itzá maja-tolték romváros Közép-Amerikában, a Yucatán-félsziget északi részén, Mexikóban. Az 500 körül épült maja 
		várost a 10. században a Tulából kelet felé menekülő toltékok elfoglalták, majd a harci szövetségre lépő két nép katonai 
		vezetői a maja-tolték birodalom fővárosává tették. A toltékok honosították meg Kukulkán – a tollas kígyóisten – tiszteletét,
		harci szokásaikat és az emberáldozat rítusát, amelynek jeleit a város ma is magán viseli. Chitchén Itzá a két nép kultúrájának 
		és művészetének találkozási pontja.
	</p>
	
	<h2>A név eredete</h2>
	<p>
		 A város maja neve: „Chich'en Itza” jelentése – szabad fordításban – „az itzai kút kávájánál”. A név alapja a ch'en szó, 
		 jelentése „hullám”. Az elnevezés arra a természetes vízgyűjtő területre utal, amelyen a város fekszik. A Yucatán-félsziget 
		 nagy részén nincsenek folyók, ezért a félsziget őslakói hatalmas föld alatti víznyelő barlangokból, illetve mély, aknaszerű 
		 természetes kutakból (cenote) nyerték a friss vizet. A város három ilyen, vízben gazdag cenote köré épült, amely a környező 
		 mezőgazdasági területeket is táplálta. Az életet adó kutakból kettő ma is látható.
	</p>
	
	<h2>A város története</h2>
	<p>
		Korai feljegyzések szerint Chichén Itzá városát a maják alapították 435 és 455 között, majd mintegy 200 évvel később, 682-690 
		körül, a várost tápláló cenoték kiszáradása miatt elhagyták. A természetes kutak újratöltődése után a város korábban elvándorolt 
		lakói visszaköltöztek és 879-től ismét fejlődésnek indult. Az itt épült maja templomváros kiterjedése körülbelül egy kilométer 
		volt; lakói kizárólag maja főpapok és magas funkcionáriusok voltak. A alacsonyabb rangú hivatalnokok és földművesek a város 
		körüli síkságot népesítették be és innen látták el a városlakókat.
	</p>
	<p>
		Az istenek a toltékok képzeletében vérszomjas zsarnokok voltak – hitük szerint a Napot állandóan emberi vérrel kellett táplálni, 
		hogy a halál föld alatti házából hajnalonként fölemelkedjen. Az áldozatszerzés kényszere állandó háborút eredményezett, amelyben 
		megfelelő számú foglyot kellett ejteni. A tolték művészet megdöbbentő, sokak számára rettenetes, hiszen állandó vérontásról 
		tanúskodik. Épületeiket harci események, emberszívet lakmározó sasok képeivel, szörnyekkel és kígyó-madár-jaguártestű 
		fantáziaállatok alakjaival díszítették.
	</p>
	
	<h2>A romváros legérdekesebb épületei</h2>
	<h3>Kastély – El Castillo</h3>
	<p>
		Chichén Itzá legimpozánsabb épülete a spanyol hódítók által El Castillonak, azaz „Kastély”nak elnevezett és Kukulkán tollas 
		kígyóisten tiszteletére emelt piramistemplom. A templomot Quetzalcoatl, a toltékok királya emeltette 987 körül. A pontosan 
		észak-dél-kelet-nyugati tájolású, hatalmas, kilenc teraszra tagolódó, négyzetes kőtemplom 55 méter magas. Minden oldalán 91-91 
		lépcsőfok – mindösszesen 365 – vezet fel a tetőn álló szentélyhez, „ahol a legyőzött ellenség szívét kivágva mutattak be győzelmi 
		áldozatot”. A templom különlegessége a tavaszi és őszi napéjegyenlőség idején feltáruló tünemény: a kelő és nyugvó Nap sugarai 
		által vetett árnyékok egy, a templomból előkúszó kígyó alakját elevenítik meg; a fejet és a farkat a piramis alján és tetején 
		kőből faragták ki.
	</p>
	<img src="..\Images\el castillo.jpg" width="500" class="displayed">
	<p>
		A templom egy régebbi, kisebb piramisra épült, amelyre 1930-ban találtak rá. A belső piramis, az úgynevezett Vörös Jaguár-templom 
		rejtette magában a főpapi „Jaguár-trónt”. A falakat díszítő freskótöredékek a toltékok véres harcait örökítették meg.
	</p>
	
	<img src="..\Images\jaguartronus.jpg" width="500" class="displayed">
	
	<p>
		A templom vallási, csillagászati és uralkodói célokat szolgált: a templom kilenc terasza a „maja hitvilágban a halál kilenc 
		bugyrát szimbolizálta; … a külső piramis a 365 napból álló évet, … a kisebb piramis szerkezete a holdnaptárat” jelenítette meg.
	</p>
	
	<h3>Harcosok temploma</h3>
	<p>
		A Harcosok temploma lépcsős piramistemplom, tetején két cellára osztott kőboltozatos szentéllyel és Chacmool-szoborral. 
		A chacmoolok különös, gyakran megjelenő istenalakok, akiket felhúzott lábakkal, könyökükre támaszkodva, hátukon fekve ábrázoltak. 
		A hasukon vagy edény vagy egy faragott mélyedés volt, ahová az áldozati tárgyakat, adományokat lehetett letenni. 
		</p>
		
		<img src="..\Images\harcostempom.jpg" width="500" class="displayed">
		
		<p>
		A templom körül elhelyezkedő gyülekezési csarnokok födémszerkezetét tartó négyszögletes oszlopokat marcona harcosok lapos 
		domborművei díszítik. Minden katona más-más egyéniség – a kőbe faragott hősök szimbolikus csarnoka, a katonai erény példázata. 
		Az épület a harcosélet szépségének állít emléket.
	</p>
	<h3>A Csiga – El Caracol</h3>
	<p>
		A Csiga négyszögletes platón álló hengeres épület egy, a gömbkupolához felvezető csigalépcsővel, amely egy obszervatórium volt. 
		A háromszintes épület csillagmegfigyelő helyiségének ajtajai és ablakai úgy helyezkedtek el, hogy látni lehetett a Hold legnagyobb 
		észak-déli deklinációját, továbbá a Vénusz bolygót és a naplementét.
	</p>
	
	<img src="..\Images\el caracol.jpg" width="500" class="displayed">
	
	<p>
		A maják a folyosót megvilágító napsugár szögét használták fel arra, hogy megállapítsák a napéjegyenlőségek időpontját. 
		Az El Caracol sarkainál hatalmas, vízzel teli kőedényeket helyeztek el. A víz felszínén visszatükröződő csillagképeket 
		megfigyelve pontosították összetett, de rendkívül pontos naptári rendszerüket.
	</p>
	
	<img src="..\Images\fentrol1.jpg" width="500" class="displayed">
	
	<a class="right" href="KinaiNagyFal.php">Következő >></a>
	
	</body>
</html>