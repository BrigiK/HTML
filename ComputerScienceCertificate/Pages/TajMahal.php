<!DOCTYPE html>
<html>
	
<head>
	<meta charset="utf-8">
	<title>Taj Mahal - Agra, India</title>
	<link rel="stylesheet" type="text/css" href="../css/default.css">
	<link rel="icon" href="..\Images\colosseum.ico">
</head>

<body>
	<?php include("../menu.php");?>
	
	<h1>Taj Mahal - Agra, India</h1>
	<img src="..\Images\Taj_Mahal.jpg" height="500" class="displayed">
	
<p>
	A Tádzs Mahal (jelentése: „A paloták koronája”) az indiai Agrában, a Jamuna folyó partján található mauzóleum elnevezése, 
	amely valójában egy teljes épületkomplexumot takar, ennek része maga a fehér márvány síremlék is. Sáh Dzsahán mogul sah 1632 
	és 1647 között építtette 1631-ben, gyermekszülésben elhunyt szeretett felesége emlékére. Őt is itt helyezték örök nyugalomra.
</p>
<p>
	A Tádzs Mahal a mogul síremlék-építészet csúcspontja, amely nem csak annak stílusjegyeit viseli magán, hanem ötvözi azt a 
	helyi hagyományokkal is. Bár hatással volt későbbi síremlékek építésére is, az épület egyedi arányai, finom díszítettsége 
	utánozhatatlanná tette.
</p>
<p>
	A tökéletes arányaival feltűnő, nemes anyagokkal gazdagon díszített műemlékegyüttes nemcsak építészeti jelentőségű, hanem a hozzá 
	kapcsolódó legendák és történetek révén az örök szerelem emlékműveként is ismert.
</p>

<h2>Története</h2>
<p>
	Sáh Dzsahán sah kicsapongó természetű uralkodó volt, nem vetette meg az élvezeteket. Ugyanakkor igénye volt a kultúrára is, 
	a Mogul Birodalom nagy építtetőjeként tartják számon. Mumtáz Mahal a sah kedvenc felesége volt, aki 1631. június 17-én halt 
	meg Burhanpurban, 14. gyermeke születése során, miközben hadjáratba kísérte urát. Helyben temették el. Halálát követően a sah 
	búskomorságba esett, elhanyagolta a birodalom ügyeit. Elhatározta, hogy egyedülálló síremléket építtet számára, amely halála 
	után majd az ő nyughelye is lesz.
</p>
<p>
	A Tádzs Mahal építése 1632 januárjában kezdődött meg, Sáh Dzsahán történetírói szerint, az uralkodó által készített alaprajznak 
	megfelelően. A helyszín kiválasztása több mint hat hónapot vett igénybe. Sáh Dzsahánt nagy fájdalommal töltötte el, hogy emlékműve 
	nem fog örökké tartani, ezért mindent megtett annak érdekében, hogy az épület biztos lábakon álljon. Kortárs források rögzítették, 
	hogy milyen fából készültek a víz kiemelésére szolgáló kutak, hogyan cserélték ki a laza homokot kavicsra, és milyen, akkoriban 
	használt betonnal tették biztossá az alapot. Az eljárás olyan sikeres volt, hogy az épület azóta is ellenáll a földrengéseknek 
	és az árvizeknek, a természetvédőket is megdöbbenti az épület rendkívüli stabilitása. Alapjait a mogul hidraulikai építészet 
	elvei szerint fektették le, téglafalú üreges oszlopokra, amelyeket teljes szélességükben szálafából készült kerekekkel erősítettek 
	meg, egymástól egyenlő távolságra helyezve el őket az oszlopok belsejében. 
</p>

<img src="..\Images\taj.jpg" height="500" class="displayed">

<p>
	Minden keréknek nyolc küllője van a peremtől a közepéig, ahol tengely rögzíti ezeket. A kerekek szerkezetileg belesüllyednek a 
	kőfalba, mint annak nélkülözhetetlen elemei. Használatuk biztosítja minden oszlop rugalmasságát, amelyek egyébként holt szerkezetek 
	lennének. Szilárdságuk ellenére kellőképpen dinamikusak ahhoz, hogy ellenálljanak bármilyen rezgésnek, föld vagy víz okozta lökésnek, 
	és állják az áradást vagy a földrengést is. Az oszlopokat a talapzat mentén emelték, ahol erős, kövekből épült keresztboltíves 
	szerkezet köti össze őket, ezen a fő alapzat, vagyis a sírszerkezet vörös kőtalapzata támaszkodik meg.
</p>

<h2>Társadalmi jelentősége</h2>
<p>
	A sah udvarában számtalan nő élt, akik jelentős kulturális hatást gyakoroltak az uralkodó környezetére. Maga a síremlék a 
	női sírokkal, tekinthető egyben a nőiesség emlékművének is, és ezt a jelleget Mumtáz Mahal halálának évfordulóján évente 
	megrendezett ünnepségek is erőteljesen kihangsúlyozták. A szertartásrendet az első alkalommal – még az épület alapozása során – 
	Sáh Dzsahán írta elő, a későbbiekben ezt követték.
</p>
<p>
	Az első napon vallástudósok, udvari nemesek, gazdag polgárok, szegény, rászoruló családok ájtatos imákkal istentiszteletet 
	tartottak, miközben jótékony cselekedeteket hajtottak végre, lakomát rendeztek és szétosztottak mintegy 50 000 rúpiát az érdemesek 
	és a szegények között. Másnap ezt teljesen azonos módon megismételték – ez más síremlékek évfordulóin nem volt szokásos –, azonban 
	már az uralkodó és udvarhölgyei részvételével. Ekkor újabb 50 000 rúpiát osztottak szét. A női gyűlésen bárki részt vehetett, a 
	szükséget szenvedőket vendégül látták. A nagyszámú látogató tette szükségessé a mecset és a vendégház építését.
</p>

<h2>A komplexum</h2>
<p>
	Az egész Tádzs-komplexum több, észak-déli tengelyen elhelyezkedő, mintegy 900×300 méter összméretű teraszt foglal magába. 
	A déli oldalon terek, piacok, fogadók és lakóépületek, szakaszos nyílt terek váltják egymást, ez az egykori Mumtázábád. 
	Maga a mauzóleum a fallal körülvett, hosszúkás alaprajzú, hatalmas együttes fő tengelyének északi végén található, és a 
	látvány kedvéért a folyóra néz. Nem a kert (csár bág) középpontjában helyezkedik el, mint általában a kor építészeti megoldásainál 
	szokásos volt, hanem a folyó felőli oldalon, téglalap alakú talapzaton.
</p>

<img src="..\Images\bennn.jpg" height="500" class="displayed">

<p>
	A falak négy sarkán egy-egy nyolcszögletű pavilont építettek. A komplexum három fő egysége a tulajdonképpeni síremlék 
	és a hozzá tartozó kert a kiépített vízgyűjtőrendszerrel, valamint az ezektől délre fekvő két épületegyüttes, az egyik 
	az előudvar, a másik a karavánszerájok a bazárral.
</p>

<h2>A síremlék épületegyüttese</h2>
<p>
	Az épületcsoport a síremlékből, az ahhoz tartozó négy minaretből, valamint egy szimmetrikusan elhelyezkedő vendégházból  
	és egy mecsetből  áll, amelyek keletről és nyugatról szegélyezik a központi épületet. A síremlék márvány alapanyagát 
	Makranából, a melléképületekhez a homokkövet pedig a Vinthjan-hegységrendszerből hozták. A makranai márvány tulajdonsága, 
	hogy a ráeső fény színétől függően maga is változtatja a színét.
</p>

<h2>A mauzóleum fő építészeti elemei:</h2>

<img src="..\Images\szerki.jpg" height="500" class="displayed">

<p align="center">1. Kupolacsúcs: építésekor aranyból készült, de a brit gyarmatosítás után lecserélték bronzra</p>
<p align="center">2 .Lótuszvirág-díszek</p>
<p align="center">3. Íves kupola (amrud)</p>
<p align="center">4. Kupoladob: hengeres formájú, az alap és a kupola között helyezkedik el</p>
<p align="center">5. Guldaszták: a támfalak szélét díszítő spirálformák</p>
<p align="center">6. Csatrik: kis, kupolával fedett pavilonok a tetőerkélyeken</p>
<p align="center">7. Szegélyek: a falfülkék szegélyeit kalligráfiával és geometriai mintával díszítették</p>
<p align="center">8. Kalligráfiák: a főbejáratok homlokzatán Korán-idézetek találhatók</p>
<p align="center">9. Falfülkék: a négy főbejárat közötti homlokzati részeken hat–hat falfülkét alakítottak ki, két szintbe rendezve</p>
<p align="center">10. Panelek: az ívánok téglalap alakú díszítőelemei</p>

<h2>A Tádzs Mahal alaprajza:</h2>

<img src="..\Images\rajz.png" height="500" class="displayed">

<p align="center">1. Déli-kapu (Szírhi darváza);</p>
<p align="center">2. Melléksíremlékek, kertek; </p>
<p align="center">3. Előudvar (dzsilaukhána); </p>
<p align="center">4–5. Khavasszpurák (lakóépületek); </p>
<p align="center">6. Főkapu (Darváza-i Rauza); </p>
<p align="center">7. Csár Bág; </p>
<p align="center">8. Vízi pavilonok; </p>
<p align="center">9. Mecset; </p>
<p align="center">10. Vendégház;</p>
<p align="center">11. Mauzóleum; </p>
<p align="center">12. Jamuna folyó; </p>
<p align="center">13. Holdfény-kert.</p>


<img src="..\Images\vegso.jpg" height="500" class="displayed">



</body>
</html>