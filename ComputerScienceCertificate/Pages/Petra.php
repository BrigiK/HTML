<!DOCTYPE html>
<html>
	
<head>
	<meta charset="utf-8">
	<title>Petra - Aqaba, Jordánia</title>
	<link rel="stylesheet" type="text/css" href="../css/default.css">
	<link rel="icon" href="..\Images\colosseum.ico">
</head>

<body>
	<?php include("../menu.php");?>
	
	<h1>Petra - Aqaba, Jordánia</h1>
	<img src="..\Images\petra.jpg" height="500" class="displayed">
	
<p>
	Petra egy romváros Jordániában. A sivatag sziklái között megbúvó egykori karavánközpont egy arab néptörzs, a nabateusok 
	virágzó fővárosa volt. A 7. századtól hanyatlásnak indult, fokozatosan elnéptelenedett és csupán a beduin pásztorok tudtak 
	létezéséről. Utolsó európai látogatói a keresztes lovagok voltak, majd 1812-ben Jean Louis Burckhardt svájci felfedező egyik 
	útja során ismét rátalált. A sziklából kifaragott város romjai, hatalmas sírtemplomai és varázslatos természeti környezete 
	egyedülálló komplexumot alkotnak.
</p>

<h2>Fekvése és jelentősége</h2>
<p>
	Védett fekvése és jó vízellátottsága révén egy mesterséges oázis épült itt – Petra. A település az i. e. 5. és az i. sz. 3. század 
	között fontos kereskedelmi csomópont volt. A városba vezető mély és szűk Szik szurdok – 1600 méter hosszú, egyes helyeken mindössze 
	2 méter széles, meredek falai pedig 80-90 méter magasak (a mai látogatók is csak gyalog, esetleg ló-, vagy teveháton jutnak el ide) – 
	védelmet biztosított. A sziklák között fakadó patak vize– amelyet a legendák szerint Mózes fakasztott egyetlen botütéssel, amikor 
	Egyiptomból kivonulva népével megpihent itt – az életet biztosította.
</p>

<h2>Története</h2>
<p>
	A város története szorosan összefonódik a nabateusok történelmével. Eredeti írásos emlék alig maradt ránk, így a nép és a város 
	történetét közvetett források, a Biblia, valamint görög és római irodalmi, történelmi és földrajzi művek leírásai, illetve utalásai 
	alapján állíthatjuk össze.
</p>

<img src="..\Images\kincs fent.jpg" height="500" class="displayed">

<p>
	A régészeti kutatások eredményei szerint az Akaba és a Holt-tenger között elterülő szakadékokkal tagolt völgyterület 
	időszakosan, már a kőkorszak (I. e. 9. évezred) óta lakott volt. A Biblia alapján a térséget I. e. 1500 körül a hurrik 
	majd az edomiták népesítették be.
</p>

<p>
	Petra i. e. 200 – i. sz. 100 között élte virágkorát. A fővárosban – a sivatagi nomád népek szokásainak továbbfejlesztésével, 
	egyedi építészeti stílust teremtve – a nabateusok a kőfalakból faragták ki elegáns, monumentális épületeiket, templomaikat, 
	fürdőiket, lakóházaikat és sírboltjaikat. Tökélyre fejlesztették fazekas, kőfaragó és ciszternaépítő tudományukat. A sziklák 
	között fakadó patak vizét ötletes felszíni és föld alatti csatornákból és víztározókból álló rendszerrel vezették a városba, 
	hogy a rendelkezésre álló víz minden cseppjét megőrizzék.
</p>

<p>
	1517-től 1918-ig az egész Közel-Kelet oszmán fennhatóság alatt állt, és e négyszáz év során az Oszmán Birodalom peremvidéke 
	teljes jelentéktelenségbe süllyedt. A keresztes háborúk után az 1800-as évek elejéig egyetlen európai sem jutott el Petrába. 
	1812-ben Johann Ludwig Burckhardt svájci felfedező és arabista volt az első, aki a csaknem feledésbe merült várost újra ismertté 
	tette. Több mint 100 évvel később, 1916-ban az első világháború alatt a brit katonai érdekek szolgálatában itt harcoló Arábiai 
	Lawrence látogatott el ismét Petrába.
</p>
<p>
	Petra a Közel-Kelet kedvelt turistalátványossága. A modern turizmus az 1930-as években kezdődött, ekkoriban épültek az első 
	szállodák, néhány éppen a romvárosban, közvetlenül a római színház mellett. (Ezeket a városképet romboló épületeket azóta 
	visszabontották.). Petra hatékonyabb turisztikai hasznosítása érdekében 1968 és 1985 között a jordán kormány kiköltöztette a 
	területről a B’dúl beduintörzs lakóit, akik Petra árnyas sziklaüregeit lakásként használták. Ma e törzs tagjai a Vádi Músza falvaiban 
    élnek; nagy részük éppen Petrában dolgozik idegenvezetőként.

</p>

<h2>Látnivalók</h2>
<p>
	A Vádi Músza („Mózes völgye”) varázslatos természeti környezete és az emberi kéz alkotásai harmonikusan olvadnak össze. A Biblia 
	szerint Mózes itt fakasztott vizet a sziklából a szomjazó zsidóknak, akik a Kánaán felé tartottak. A völgy homokkőből épül fel, 
	a sziklában található ásványi anyagok a kőzet felületén kioldódnak és különböző színűre festik.
</p>

<img src="..\Images\szinek.jpg" height="500" class="displayed">

<p>
	A domináns rózsaszín, vöröses színt a vas, a sárgát a kén, a zöldet a réz, a fehéret az agyag, a szürkét és feketét a magnézium 
	váltja ki. Ott, ahol sziklás völgy kiszélesedik, 34 monumentális és 600 egyszerűbb sírt, továbbá sziklába vájt lakóházakat és 
	oszlopos szabadtéri szentélyeket, áldozati helyeket alakítottak ki. A városban mintegy 800 történelmi emlékmű van. Ezek az építmények 
	nabateus, görög és római stílusjegyeit viselik magukon. A három kultúra stílusjegyei gyakran keverednek, vagy együttesen jelennek meg, 
	néha egyetlen építményen belül is.
</p>

<h3>Szik</h3>
<p>
	A tektonikus mozgás eredményeként kialakult Szik, vagy más írás szerint „SIQ” szurdokon át vezet az út Petrába. A Szik 1,2 km 
	hosszú és néhol 80-100 méter magas, szélessége mindössze 2-3 méter.
</p>

<img src="..\Images\szik.jpg" height="500" class="displayed">

<h3>Kincsesház</h3>
<p>
	A Szik szurdok végénél áll a leghíresebb petrai építmény, a 40 méter magas, 25 méter széles hellenisztikus stílusú Haznet 
	al-Faraún, azaz a „Fáraó kincstára”, impozáns, színpadi díszletre emlékeztető homlokzata. A sziklafalba vájt gigantikus 
	fülkébe illeszkedő kétszintes homlokzatot Alexandriából eredő építészeti elemek, faragványok és frízek díszítik. A falakon 
	görög mitológiai jeleneteket ábrázoló féldomborművek láthatók. Az alsó szint hatoszlopos portikuszát oromzat koronázza. A felső 
	szintet egy szálkőben álló áthidaló gerendára épített kúp alakú tholosz zárja, amelynek tetején egy urna áll, az oldalsó elemek 
	tört oromzatot formáznak. 
</p>

<img src="..\Images\kincses.jpg" height="500" class="displayed">

<p>
	A teljes építmény nagyszerű állapotban maradt fenn, kivéve az urnát, amely szétesett, amikor a beduinok – abban a reményben, 
	hogy megszerezhetik a fáraó elrejtettnek vélt kincsét – rálőttek. A 19. századi festmények alapján a szabadon álló oszlopok 
	egyike valamikor leomlott, amelyet a 20. században állítottak helyre. A hagyomány szerint az épületet III. Ramszesz építette, 
	akinek bányái voltak a környéken. E fáraó azonban az i. e. 12. században élt, míg a Haszné az i. e. 1. század első feléből 
	származik, és IV. Aretasz építtette.
</p>

<p>
	A 2010-es években a Szikhez csatlakozó egyik oldalág lejtése alapján feltették, hogy a Szik aljzata egykor mélyebben lehetett. 
	A feltevés alapján indított ásatás egy teljes szintet tárt fel az eddig ismert építmény alatt, ahol 16 személy csontvázát rejtő 
	sírkamrákat találtak. Ekkor derült ki, hogy IV. Aretasz volt az építtető, az itt eltemetett személyek valószínűleg közeli 
	hozzátartozói, és az eddig ismert felső szint az áldozati helység lehetett, ahol a halottkultuszt ápolták.
</p>

<img src="..\Images\petra1.jpg" height="500" class="displayed">

 <a class="right" href="TajMahal.php">Következő >></a>


</body>
</html>